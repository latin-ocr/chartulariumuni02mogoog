74 cummim-nuum uruvens. mnis. [1296

votivum et prosperum vigilantibus studiis intendamus* Non enim de nostri sacrario
pectoris oblivio dampnosa subripuit, quin potius tenaci memoria retinemus, quod ejusdem
ecclesie copiosa benignitas nos olim, dum in minoribus ageremus, de ipsius honorabili
gremio existentes fovit et tractavit ut filium, maternis pavit et refecit uberibus, respexit
gratiis, beneficiis honoravit. Ideoque non immerito illam infra caritatis viscera gerimus et
specialis favoris affluentia confovemus apostolice seclis partes solertius adhibendo, ιιι
ejusdem status ecclesie honoris multiplicis incrementa suscipiat, felicibus fulciatur even-
tibus, et successibus prosperis fecundetur, ut ipsa quasi per condigne retributionis officium
in nobis gratiosum patris affectum per effectum inveniat, que anteactis temporibus nostro
dulcia matris ubera gustui propinavit. Sane considerantes attentius ut infra claustra
pectoris sollicite revolventes, quod in prefata Parisiensi ecclesia, in qua prout nobis
hactenus in illa presentibus proprius indicavit aspectus et sacti evidentia revelavit,
copiosus et laudabilis canonicorum et aliarum personarum numerus in illa degentium ad
Dei laudem et gloriam jugiter conservatur‘, necessaria, utilis et fructuosa quam plurimum
sore dinoscitur decani, cantoris et cancellarii corporalis sedulaque presentia, consideratis
et discussis attentius iis que ad eorum noscuntur officia pertinere, pensantes etiam quod
ecclesia supradicta favente illo a quo bonorum omnium dona manant, facilius et commodius
poterit grata in spiritualibus et temporalibus incrementa suscipere, si persone, dignitates
seu personatus in eadem ecclesia obtinentes, curn ipse potioribus soleant rutilare virtu-
tibus et altiori clarere cumulo meritorum, residentiam inibi faciant personalem : apostolica
auctoritate statuimus et etiam ordinamus ut decanus, cantor et cancellarius ipsius Pari-
siensis ecclesie, qui pro tempore suerint, residere continue in ecclesia ipsa personaliter
teneantur¹‚ quodque de hoc in sue institutionis initio, nichilominus in capituli Parisiensis
presentia, prestent corporaliter juramentum; et quod etiam contra hujusmodi statutum et
ordinationem litteras vel privilegia quelibet ab apostolica sede vel legatis ipsius per se vel
alium aut alios nullatenus impetrabunt, nec utentur privilegiis vel indulgentiis quibus-
cunque personis, quibuslibet ecclesiasticis vel secularibus cujuscunque conditionis,
preeminentie‚ dignitatis aut status a prefata sede concessis hactenus, vel in posterum conce-
dendis⁴ Indulgemus tamen decano, cantori et cancellario supradictis, ut per duorum
mensium spacium annis singulis liceat extra prefatam Parisiensern ecclesiam ad pronio-
tionem negotiorum suorum libere commorari, de cotidianis distributionibus ejusdem
ecclesie nichil tunc temporis percepturi. Tempus vero quo decanum, cantorem et cancel-
larium prelibatos pro capituli sepesati negotiis de ipsius licentia speciali fortassis abesse
contigerit ab ecclesia memorata, in eadem residentia computetur, ipsique distributiones
percipiant et habeant supradictas, nec liceat prenominatis decano, cantori et cancellario
simul per duos menses eosdem se ab ecclesia ipsa quomodolibet absentare, set aliquo
eorum absente reliqui resideant interim in eadem. Ut autem hujusmodi statutum et ordi>

natio nostra robur obtineant perpetue firmitatis, nos anctoritate predicta irritum et inane
1ο,

