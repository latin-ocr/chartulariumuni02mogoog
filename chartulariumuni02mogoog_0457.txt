430 i cxuaruunmn umvnns. ranis. [1334

pibus dominis Philippo Dei gratia rege Navarre, 'Iohanne primogenito vestro, Nom-anie,
Ludovico, Berbonesii ducibus, Carolo germano vestro Alanconii, Guidone Blesens. comi-
tibus, ac reverendis patribus dominis Guillehno Anxitano archiepiscopo, Guillelmo Pari-
siensi, Andr-ea Attrehatensi, Guillelmo Convenarum, Petro Euthenensi, Rogerio Lemovi-
censi, Bet-nardo Anieiensi, Johanne Nivernensi episcopis, Guillelmo electo Ebroycensi,
Petro Clugniacensi, Guidone Sancti Dyonisii, Petro Sancti Germani de Pratis, Hugone
Corbiensi abbatibus, et aliorum tam clericorum quam baronum et militum, consiliariorum
vestrorum, religiosorumque et secularium multitudine copiosa. Prefato autem juramento

per nos prestito dus nobis suerunt preposite questiones:

Prima, utrum anime sancte in celo existentes videant divinam essentiam facie ad
faciem ante resumptionem corporum et aute judicium generale.

Secunda, utrum visio quam de essentia divina nunc habent, evacuabitur in die extremi
judicii alia succedente.

Et quia, princeps serenissime, vos ut dominum nostrum carissimum fundatorem et
gardiatorein Parisiensis studii et nostre ibidem theologice facultatis regemque precel-
lentem revereri tenemur et vestris jussionibus obedire, attendentes specialiter id quod
ah ore vestro ibidem audivimus, scilicet quod nichil in hac materia querebatis, quod
tangere posset sanctissimum patrem ac dominum nostrum dominum Iohannem digna Dei
providentia sacrosancte Romane ac universalis ecclesie summum pontificem, cujus sumus
devoti servi et filii, quinymo sicut iilius ejus devotissimus honorem suumv in hiis et aliis
zelabatis, advertentesque quodmultorum fidedignorum relatione audivimus, quod quid-
quid in hac materia sanctitas sua dixit, non asserendo seu opinando protulerit, sed
solummodo recitando, considerantesque quod juxta principis apostolorum doctrinam de
ea que in nobis est, fide et spe parati esse dehemus omni poscenti nos reddere ratio-
nem²‘, sigillatim quod sentiebamus super petitis respondimus,

Sed omnes in hanc sententiam convenimus, quod a ternpore mortis Domini Nostri
Jhesu Christi, per quam precium redemptionis humani generis extitit persolutum, omnes
anime sanctorum patrum quas ibidem salvator noster ad inferos descendens eduxit de
limbo, ceterorumque fidelium anime, que de corporibus exierunt, nichil habentes purga-
bile, vel que jam in purgatorio sunt purgate, ad visionem nudam et claram, beatificam,
intuitivam et immediatam divine essentie et benedictissime Trinitatis, Patris ac Filii et
Spiritus Sancti, quam apostolus prima ad Corinthios tertiodecimo nominat visionem facie
ad faciem, sunt assumpte, ipsaque deitate beata perfecte fruuntur, et jam quod credide-
runt videntes, quod speraverunt tenentes, non in spe sed in re sunt heate; quodque
dicta visio quam nunc habent, resumptis corporibus minime evacuabitur alia succedente,
sed ipsamet in eis, cum sit earum vita eterna, perpetuo remanebit.

Et quia, princeps inclite, postmodum in die sancti Johannis evangeliste nos fecistis
Parisius congregari et ibidem suimus vestro nomine requisiti, ut illud quod dicta die

